---
title: "Ako som bol na pár dní na Windowse"
date: 2022-12-13T18:06:57+01:00
draft: false
author: "Matúš Maštena"
---

Windows - nočná mora pre tých, ktorí majú radi súkromie. Ale zároveň je naň kopa super softvéru, len ten paradox je, že väčšina tohto softvéru je proprietárna. Ale zas dnes je všetko napísané alebo sa píše pre Windows. Dnes Vám poviem, ako som prežil tri dni bez toho, aby som bol na nejakej linuxovej distribúcií.
# Inštálácia
## Vypaľovanie USBčka na NixOS
Toto bol trochu problém, lebo Rufus nie je na linuxových distribúciách, no tak som vyskúšal Ventoy. Keď som si naformátoval USBčko Ventoyom a nahral som naň ISO súbor Windowsu, tak som reštartoval laptop a nabootoval som do Ventoyu a zvolil som ISO Windowsu a dal som možnosť ```Boot in normal mode```.
## Setup.exe
Windows sa inštaluje pomerne jednoducho, ba dokonca nemusíte zadávať ani Product Key, i keď je pravda, že ja som si ho aktivoval neskôr pomocou tohoto skriptu, [ktorý nájdete tu](https://github.com/massgravel/Microsoft-Activation-Scripts). 